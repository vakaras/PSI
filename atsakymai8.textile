1. Kas vadinama užduoties modeliu? (2 #5)
Visų su sistema dirbančių agentų ir visų tų agentų vykdomų užduočių visuma.

2. Kokį vaidmenį užduočių modeliuose vaidina pirminis agentas? Koks vaidmuo tenka antriniams agentams? Kas vadinama vidiniu agentu? Kaip visi tie agentai yra susieti tarpusavyje? (4 #8, #30, #34)
Pirminis agentas inicijuoja sąveiką su sistema tam, kad pasiektų tam tikrus savo tikslus.
Antrinis agentas – tai toks agentas, be kurio pagalbos sistema negali įvykdyti jos vykdomų užduočių.
Vidiniu agentu vadinama nagrinėjama sistema ar jos dalis.
Šiuos agentus sieja dalyvavimas vienos užduoties vykdyme.

3. Kaip užduočių modeliuose suprantama agento atsakomybė? (3 #32, #34–35)
Įsipareigojimas vykdyti priskirtą užduotį iki jos sėkmingos pabaigos.
Tai agento aukščio lygmens elgsena – tai, kas formuluoja agento tikslus.

4. Kas vadinama pirminio agento tikslu? (2 #38)
Sistemos funkcija, kuria jis nori pasinaudoti.

5. Kas užduočių modeliavime yra vadinama alternatyviaisiais veiksmais? (2 #39)
Agento atsarginis būdas tikslui pasiekti, jei dėl kokių nors priežasčių to nepavyksta padaryti pagrindiniu būdu.

6. Kas užduočių modeliavime yra vadinama sąveika? Kuo skiriasi sąveikų seka ir scenarijus? (3 #34)
Sąveika – tai vieno agento tikslas, darantis nuorodą į kito (arba to paties) agento atsakomybę.

7. Paaiškinkite, kas vadinama užduoties vykdymo sritimi. Kuo skiriasi strateginė ir sistemos vykdymo sritys? (3 #26–29)
Vykdymo sritis – sistema arba jos dalis, susijusi su užduoties vykdymu. Strateginės srities sąvoka naudojama kalbant apie organizacijai svarbias užduotis verslo modeliavimo lygmenyje, o sistemos vykdymo sritis – apie programų sistemos vykdomas užduotis atliekant koncepcinį sistemos projektavimą.

8. Paaiškinkite, kas vadinama užduočių modeliavimo hierarchija. (3 #45)
Toks modelių (UML diagramų) tvarkymo būdas, kai hierarchijos viršuje esanti užduočių diagrama dekomponuojama į použduotis, joms aprašomi scenarijai, pavaizduoti sekų diagramomis. Tos použduotys, kurios nėra paprasti pranešimai, vėl gali būti dekomponuojamos ir aprašytos scenarijais. Iš apatinio lygmens gaunamos klasių ir būsenų diagramos.

9. Kas užduočių modeliavime yra vadinama užduoties lygmeniu? Kuo skiriasi vartotojo tikslas, sumarinis tikslas ir subfunkcija? (3 #60–62)
Užduoties lygmuo gali būti vartotojo ar sumarinis tikslas arba subfunkcija.
Vartotojo tikslas – savo darbą atliekančio pirminio agento tikslas.
Sumarinis tikslas – vartotojo tikslų rinkinys.
Sunfunkcija – potikslis arba scenarijaus žingsnis, esantis už vartotojo tiesioginių interesų ribų.

10. Kas užduočių modeliavime yra vadinama trigeriu, prioritetu, “prieš” sąlygomis, sėkmingos pabaigos ir nesėkmingos baigties sąlygomis. (4 #65)
Trigeris – išorinis įvykis, inicijuojantis užduoties vykdymo pradžią.
Prioritetas – užduoties svarba, lyginant ją su kitomis užduotimis.
„Prieš“ sąlygos – sistemos ir galbūt agentų būsenos, kurioms esant galima pradėti vykdyti užduotį.
Sėkmingos baigties sąlygos – sistemos ir galbūt agentų būsenos, baigus vykdyti užduotį.
Nesėkmingos baigties sąlygos – sistemos ir galbūt agentų būsenos,  nepavykus įvykdyti užduotį.

11. Kas užduočių modeliavime yra vadinama scenarijumi? Kas tai yra scenarijaus sprogimas? Kaip jo išvengti? (3 #69, #77, #98)
Scenarijus – seka sąveikų, vykdomų tikslu pasiekti pirminio agento tikslą, vykstančių prie tam tikrų sąlygų ir duodančių rezultatus, priartinančius prie siekiamo tikslo.
Scenarijaus sprogimas – per didelis užduoties modelio abstrakcijos lygmenų kiekis.
Scenarijaus sprogimui išvengti yra naudojamos trys technikos: 
* použduotys («include» priklausomybė), 
* plėtiniai («extend» priklausomybė), 
* variantai.
Jos padeda paslėpti variantus žemesnio lygmens užduotyse, taigi aukštesniame lygmenyje nagrinėjamos tik tam tikros situacijos, o kiekvieno potikslio baigtis teturi 2 variantus: sėkmę arba nesėkmę.

12. Kaip susieti į vieną visumą visus su viena užduotimi susietus scenarijus? Kuo skiriasi pagrindinis ir alternatyvieji scenarijai? Kas vadinama atkuriamasis scenarijus? (4 #93–97)
Atvaizduoti kaip kelnių klešnes – po vieną sėkmės, nesėkmės ir, galbūt, dalinės sėkmės scenarijui. Klešnėse surašyti atitinkamus scenarijus.
Pačioje kairiausioje kelnių juostoje talpinamas pagrindinis scenarijus – kai viskas vyksta gerai ir tikslas pasiekiamas nesusiduriant su jokiomis kliūtimis. Visi kiti scenarijai vadinami alternatyviaisiais. Atkuriamieji scenarijai – (alternatyvieji) sėkmės scenarijai, kuriuose susiduriama su kliūtimis.

13. Kaip įterpti užduočių modeliavimą į bendrą reikalavimų inžinerijos procesą? Kaip užduočių modeliai siejasi su funkciniais sistemos reikalavimais ir su vartotojo interfeiso reikalavimais? Kaip jie siejasi su sistemos testais? (3 #10–11)
Užduočių modeliavimas nusako visą būsimos sistemos funkcionalumą, kaip ją mato išoriniai stebėtojai, ir yra naudojamas sistemos reikalavimams vertinti.
Užduočių modeliai padeda suprasti, kaip vartotojai įsivaizduoja būsimos sistemos funkcinius reikalavimus, yra pagrindas vartotojo interfeisui projektuoti, bei išeities taškas būsimos sistemos testams projektuoti.
FIXME: čia tiesiog, kas parašyta skaidrėse, bet manau atsakant galima plačiau pasamprotauti

14. Paaiškinkite, kuo skiriasi užduočių modeliai verslo ir programų sistemoms. (3 #15)
Modeliuojant verslo sistemą, sistema tapatinama su visa organizaciją, o pirminiai agentai būna klientai. Modeliuojant programų sistemą – sistema tapatinama su programų sistema, pirminiai agentai yra sistemos naudotojai
